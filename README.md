JavaScript (далі JS) – це мова програмування, що використовується в складі
HTML-сторінок для збільшення їх функціональності та можливостей взаємодії з
користувачем. JS є однією зі складових динамічного HTML. JS є мовою із
динамічною типізацією (тип змінної визначається у процесі роботи (runtime)
сценарію). Рушій JS усередині браузера працює послідовно (у один потік).
JS-код виконується послідовно, згідно порядку включення його компонентів у
текст html-файлу.
Якщо сторінка містить JS-сценарій, то з її JS-складовою можна взаємодіяти
за допомогою консолі браузера. Зі сторони JS вивід у консоль забезпечується
доступом до властивості log об’єкту консолі (console.log()), аргументом якої є
повідомлення, змінна або об’єкт для виводу в консоль. З боку консолі можливо
здійснювати виклик визначених у JS-сценарії сторінки функцій із довільними
аргументами та спостерігати за їх виводом і поведінкою загалом. Для цього
необхідно увести JS-код, який виконуватиме необхідні дії.
Усі математичні функції та константи, наприклад число π або
тригонометричні функції є властивостями та методами вбудованого об’єкта
Math. Наприклад, для застосування числа π достатньо звернутись до Math.PI.
